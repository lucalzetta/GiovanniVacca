<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <title>Ideali della Cina moderna</title>
</head>
<body>
<h1>Sinossi del Libro <i>Ideali della Cina moderna</i> di Giovanni Vacca</h1>
<ul>
  <li>
    <p>
    Giovanni Vacca, matematico, come prima formazione, affascinato poi dagli studi sull'estremo oriente,
    entrò a far parte dell'Istituto Italiano per il Medio e l'Estremo Oriente fin dalla sua fondazione 
    nell'anno 1933 e l'anno successivo scrisse questa lettura che tenne a marzo dell'anno successivo. 
    </p>
    <p>
    Vi è contenuta una chiara visione della Cina dell'epoca oltre che dei cenni storici essenziali
    per affacciarsi allo studio di questa enorme nazione che, negli ultimi cinquant'anni, ha mantenuto 
    velocità di sviluppo e progresso tecnologico impensabili per qualunque nazione occidentale ma
    anche per qualunque altro paese che fino a trent'anni fa poteva essere considerato in via di 
    sviluppo, India compresa.
    </p>
    <p>
    Parte delle ragioni di questo eccezionale sviluppo si possono comprendere con la lettura di questo breve 
    saggio che evidenzia come (nel momento in cui in Italia imperava il fascismo), la società cinese
    fosse ormai aperta e interessata alla comprensione della civiltà occidentale e la volesse guardare
    con occhi nuovi, di un impero che stava ancora attraversando una fase rivoluzionaria che lo portò
    alla costituzione della Repubblica Popolare ma che non aderì ciecamente, come osserva l'autore,
    all'ideologia marxista che in Russia sfociò nella Rivoluzione d'Ottobre ma percorse una strada 
    tutta sua, condizionata dalla profonda unità e lealtà alla grande Cina imperiale che l'aveva preceduta.
    </p>
    <p>
    Vacca poi in un discorso successivo di undici anni sulle origini della scienza, 
    disponibile <a href="https://liberliber.it/autori/autori-v/giovanni-vacca/origini-della-scienza/">qui su Liber Liber</a>,
    manifesterà qualche scetticismo ben motivato sulla possibilità che il metodo 
    scientifico potesse avere una diffusione radicale nella cultura cinese ma, superato il terremoto
    della rivoluzione culturale degli anni sessanta e liberatisi di Mao, per morte sopraggiunta, i
    cinesi dimostrarono ampiamente ciò che lo stesso Vacca teorizzava a suo tempo: che l'intelligenza
    dell'umanità progredisce molto più lentamente della velocità con cui assimila informazioni tecnologiche
    e, appropriatisi dei concetti scientifici che abbiamo raggiunto negli ultimi cinquant'anni hanno 
    fatto esattamente quello che avrebbe fatto qualunque occidentale, li hanno sfruttati per migliorare
    le loro condizioni di vita e oggi siamo qui, neanche cent'anni dopo il discorso di Giovanni Vacca
    sugli ideali della Cina moderna a collaborare con i cinesi nello sviluppo di computer quantici
    e per il lancio di satelliti per gli scopi più svariati (militari compresi sich!), o per costruire
    avveniristiche automobili che dovrebbero aiutarci a contenere i danni del trasporto individuale
    arrecati al pianeta.
    </p>
  </li>
</ul>

</body>
</html>

