<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it" lang="it">
<head>
  <title>Origini della scienza di Giovanni, Vacca</title>
  <link href="../Styles/Style0001.css" rel="stylesheet" type="text/css"/>
</head>

<body>

<h1>II</h1>
<h1 id="cap_002">Matematica e tecnica</h1>
<h1>Origine e sviluppo dei concetti matematici</h1>

<p class="testo_centrato">
<i>
Conferenza tenuta venerdì 27 aprile 1945 al Centro per la Storia della Tecnica e del Lavoro, in Roma
</i>
</p>

<p class="testo_distanziato">
P. L. Cebiscev (Tchebychef) in un discorso pronunciato nel 1856 (<span lang="fr"><i>Oeuvres</i></span>, t. I, p. 239) all’Università di Pietroburgo, ha osservato che le scienze matematiche attraggono l’attenzione generale a causa della loro influenza sulle arti e l’industria. Ma reciprocamente le scienze si sviluppano sotto l’influenza della pratica. È la pratica che scopre i nuovi argomenti di studio e i punti di vista nuovi sui soggetti noti da molto tempo. I nuovi problemi che sono posti dalla tecnica alla scienza, danno origine alla scoperta di nuovi metodi. La scienza trova una guida sicura nella pratica. Questa osservazione del grande matematico russo si può adoperare quando cerchiamo di renderci conto dell’origine e dello sviluppo dei concetti matematici fino dai primordi della vita civile.
</p>

<p>
Vito Volterra<sup><a href="pagina_9_note_libro.xhtml#nota_4" id="nota_4_ritorno">nota 4</a></sup>, preparando in una seduta promossa dalla Società Italiana di Scienze Naturali nel 1906, la ripresa dei congressi degli scienziati italiani vide la necessità di riunire tutti coloro che amano la scienza. E nel successivo anno 1907 inaugurando il primo congresso della Società italiana per il Progresso delle Scienze osservò che, talvolta la tecnica precede la scienza. «<cite>Watt e Stephenson erano due pratici (egli diceva), che col loro genio sono assurti dall’officina all’accademia delle scienze ed all’alta industria; essi attestano che, almeno nel periodo eroico di creazione delle macchine a fuoco, fonte dei più ingegnosi e famosi trovati fu l’officina stessa. Solo in seguito la scienza, scrutando il funzionamento delle macchine industriali, costruì quel mirabile monumento che accoglie tutti i fenomeni della natura e li domina con i concetti della termodinamica</cite>».
</p>

<p>
La matematica comincia con la scrittura, non con la lingua parlata. Questa opinione è confermata dall’analisi etimologica, di cui do un solo esempio, <i>calcolare</i> significa adoperare <i>calcoli</i>, cioè sassolini.
</p>

<p>
Già nell’età neolitica si trovano iscrizioni che rappresentano con segni vari oggetti, uomini, animali. L’uomo, <i>homo sapiens</i>, differisce dagli animali non solo perchè sa accendere il fuoco, ma perché sa rappresentare con segni ciò che vuole comunicare agli altri uomini; quanti sono i suoi compagni, quanti sono i suoi nemici, quanti animali sono stati uccisi a caccia, quanti animali alleva, custodisce, o soltanto ha visto lontano. Anche un gatto, un leone, un cane, una formica, sanno scovare una preda, ma non sanno in alcun modo rappresentarla in maniera chiara e trasmetterla ai loro simili, se non nel modo vago ed indistinto dell’agitazione che indica la preparazione all’azione che stanno per compiere. I cacciatori anche oggi riconoscono nei cani da caccia tutto quanto un cane sa esprimere per annunziare la selvaggina.
</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>

<p>

</p>


</body>
</html>
